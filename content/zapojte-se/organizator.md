---
title: "Přidejte se k nám"
layout: single
headerPhoto: /imgs/base/support.jpg
---

##### Staňte se organizátorem
# Proč vás potřebujeme?

Jsme banda nadšenců do vesmíru, fyziky a programování. Nejen AstroPi Hackathonem se snažíme zvyšovat povědomí o různých soutěžích, studentských příležitostech, vědě a taky o českém vesmírném rybníčku. Pokoušíme se tak jít příkladem další generaci. Chceme v mladých nadšencích podporovat zájem o vědecké a technické obory a připravovat je na budoucí karéru.

Problém je, že podstatná část z nás je teprve na střední a pravděpodobně nebudeme schopni v budoucnosti v organizaci hackathonů pokračovat. Hledáme tak svoje nástupce, kteří budou na hackathonech a třeba i na něčem dalším pracovat dál.

##### Není to jen zábava
# Co to obnáší?

Práce organizátora sice není práce celoroční, ale když se termíny hakcathonů blíží, práce je vždycky dost. Organizátoři se starají o web, grafiku, komunikaci se soutěžícími, sponzory, vypisování žádostí o dotaci, reportů a mnoho dalšího.

Při hakcathonu organizátoři moderují, dohlíží na plynulý průběh, udílejí ceny, vypisují diplomy, ale také fotografují, dynamicky aktualizují web pro soutěžící a shromažďují prezentace a materiály od soutěžících.

Důležité je asi také zmínit, že organizace hackathonu není lukrativní záležitost. Veškerou práci děláme dobrovolně a naší platbou je skvělý pocit z dobře odvedené práce.

##### Na zkoušku
# Jak se zapojit?

Pro zapojení nás kontaktujte, rádi se s vámi setkáme osobně nebo online. Přidáme vás do procesu a pokusíme se vás hned seznámit s procesem organizace hackathonu a pak se k nám budete moci konečně přidat.

{{< your-contact 
name="Matěj Šicner" 
position="organizátor"
mail="msicner@cmgp.cz"
phone="731 724 502"
pic="matej.jpg"
>}}