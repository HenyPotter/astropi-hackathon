---
title: "Ročník 2023"
layout: single
---

{{< div-start c="white" bg-c="dark-blue1" id="header" >}}

# AstroPi Hackathon Brno 2023


**2. ROČNÍK**

{{< div-end >}}

{{< div-start c="dark-blue1" bg-c="white" id="past-info">}}

{{< div-start id="article-nav" >}}

{{< button link="#tldr" text="tl;dr" class="article-button" >}}

{{< button link="/minule-rocniky/23/23brno-gallery" text="galerie" class="article-button" >}}

{{< div-end >}}

## O akci

V pátek 24. listopadu se již druhým rokem na půdě Cyrilometodějského gymnázia v Brně konal AstroPi Hackathon. Sjelo se na něj téměř 70 studentů základních a středních škol, aby poměřili své síly a udělali první krůčky ve své vesmírné kariéře. Oproti minulému roku se pravidla soutěže změnila, a tak ani účastníci z loňského ročníku neupadli do stereotypu a museli opět pro úspěch v soutěži žhavit své mozkové závity.

{{< pic class="past-photo" path="/images/past/23brno/4.webp" alt="Foto1" cap="Účastníci se dozvídají o průběhu soutěže na úvodní prezentaci" >}}

Po ubytování týmů v učebnách přišlo na řadu slavnostní zahájení a úvod do soutěže. Jak již bylo zmíněno, oproti minulému roku neměly týmy při navrhování svého experimentu tolik volnosti - letošním cílem bylo změřit z dostupných dat rychlost ISS. Toto byl však ale až druhý krok na programu. Nejprve museli všichni účastníci dostat do ruky programovací jazyk Python, který byl klíčový pro napsání finálního kódu a k tomu se perfektně hodila jednodušší odnož Mission Space Lab - Mission Zero. Zde se týmy nedostanou do kontaktu s velkým množstvím dat, ale jediným úkolem je využít senzor barvy k zobrazení sekvence obrázků na LED displeji 8x8px. Tento program je limitován na 30s délky, ale ani takové omezení nezabránilo některým týmům naprogramovat tetris nebo conwayovu hru života.

{{< pic class="past-photo" path="/images/past/23brno/1.webp" alt="Foto2" cap="Pan Jan Spratek seznamuje účastníky s pravidly soutěže" >}}

Po splnění a odeslání Mission Zero se 12 týmů, převážně ze starší kategorie, přeorientovalo již na Mission Space Lab. S dostupnými daty byly ke změření rychlosti ISS nasnadě dva hlavní přístupy - analyzovat fotografie a porovnat dvojice sousledných fotografií nebo využít gyroskop pro zjištění změny orientace ISS v prostoru v průběhu oběhu. Jak se později ukázalo, každá z těchto variant měla svá úskalí a právě o jejich překonání a zpřesnění výsledku se týmy po dobu Hackathonu pokoušeli. Aby na to ale nebyli sami, po celou dobu konání akce jim byli k dispozici odborní mentoři ochotni poradit a pomoct. Tabule v málokteré třídě zůstala prázdná. V jakoukoliv noční hodinu mohl člověk najít usilovně pracující skupinu, ať už sedící u svých notebooků nebo diskutující za katedrou.

{{< pic class="past-photo" path="/images/past/23brno/7.webp" alt="Foto3" cap="Účastníci pracují na svých projektech za pomoci mentorů" >}}

Tato pracovitost se projevila následující den při závěrečných prezentacích, které, na rozdíl od minulého roku, proběhly v prostorách Hvězdárny a planetária Brno. 

{{< pic class="past-photo" path="/images/past/23brno/11.webp" alt="Foto4" cap="Účastníci prezentují svou práci v prostorách hlavního sálu na hvězdárně" >}}

Odborná porota neměla vůbec jednoduché rozhodnout o výsledném pořadí a mnohokrát rozhodovali opravdu drobné nuance. Nakonec však byly vybrány tři nejlepší týmy v každé z kategorií, které byly oceněny věcnými cenami. Avšak nebyly jedinými, kdo si z akce něco odnesli. Hojně se rozdávaly také zkušenosti, nové dovednosti a znalosti a ty jsou někdy vskutku k nezaplacení. Ostatně, sami se můžete podívat, jaký byl Hackathon dle slov samotných účastníků.

{{< div-start id="mentions-container" >}}

{{< mention text="\"Díky, naučil jsem se něco\"">}}

{{< mention text="\"Povedená akce\"">}}

{{< mention text="\"Skvelá práce!\"">}}

{{< mention text="\"Děkuji za super akci!\"">}}

{{< mention text="\"Díky za všechny rady\"">}}

{{< mention text="\"Uvidíme se hopefully příští rok\"">}}

{{< mention text="\"Bylo to moc super!!!!!\"">}}

{{< mention text="\"Doufám, že zase za rok\"">}}

{{< mention text="\"Chtěl bych všem mentorům a organizátorům poděkovat, za skvělou organizaci, cenné rady a spoustu nových zkušeností.\"">}}

{{< div-end >}}

Moc všem děkujeme za účast, mentorům za obětavou pomoc a budeme se těšit zase příští rok v Brně, Praze, Ostravě a třeba ještě jinde na viděnou.

{{< pic class="past-photo" path="/images/past/23brno/5.webp" alt="Foto5" cap="Organizátoři a mentoři se představují účastníkům" >}}

Děkujeme také za finanční podporu Jihomoravského kraje a Městské části Brno-střed a za poskytnutí věcných cen všem našim sponzorům. Bez jejich podpory by se totiž akce nemohla konat.

{{< div-end >}}

{{< div-start c="white" bg-c="dark-blue2" id="tldr" >}}

## TL;DR

V pátek 24. listopadu se již druhým rokem na půdě Cyrilometodějského gymnázia v Brně konal AstroPi Hackathon. Sjelo se na něj 15 studentských týmů za účelem splnění letošní výzvy - naprogramovat mikropočítač na ISS a změřit její rychlost.

V tomto nelehkém úkolu jim byli po celou dobu Hackathonu oporou odborní mentoři. S jejich pomocí nakonec všechny týmy prezentovali svou práci, na základě níž porotci vybrali 3 vítězné týmy v mladší a starší kategorii. Některé týmy svůj kód dokonce již poslali do vesmíru a v průběhu příštího roku poběží na palubě samotné Mezinárodní vesmírné stanice ISS.

{{< div-end >}}

{{< div-start c="white" bg-c="dark-blue3" id="results" >}}

## Výsledky

V mladší kategorii nakonec první místo obsadil tým **Gupnik** z Cyrilometodějského gymnázia Brno, na druhém místě se umístil tým **Hopáci** a bronz bral tým **Microbit Crew**. Pokud byla mladší kategorie náročná k vyhodnocení, u starší to platilo dvojnásob.

Ve starší kategorii ukořistil zlatou medaili tým **Vesmírný moučník**, v těsném závěsu tým **AstroPIE** a na třetí stupínek vystoupal tým **Bunnies**.

{{< pic class="past-photo" path="/images/past/23brno/2.webp" alt="winner1" cap="Tým Gupnik (s organizátory a členy poroty)" >}}

{{< pic class="past-photo" path="/images/past/23brno/3.webp" alt="winner2" cap="Tým Vesmírný moučník (s organizátory a členy poroty)" >}}

{{< div-end >}}

{{< div-start c="black" bg-c="white" id="partner-container" >}}

## Partneři projektu

{{< div-start c="dark-blue1" bg-c="white" id="main-partners" >}}

{{< fig class="main-partner" src="/images/partners/jmk.png" alt="Jihomoravský kraj" link="https://www.jmk.cz/" cap="Za finanční podpory" >}}

{{< fig class="main-partner" src="/images/partners/brno-stred.png" alt="Městská část Brno-střed" link="https://www.brno-stred.cz/" cap="Za finanční podpory" >}}

{{< div-end >}}

{{< div-start c="dark-blue1" bg-c="white" id="main-partners" >}}

{{< fig class="main-partner" src="/images/partners/honeywell.png" alt="Honeywell" link="https://www.honeywell.com/cz/en" cap="Hlavní parnter" >}}

{{< fig class="main-partner" src="/images/partners/vesmir.png" alt="Vesmir.cz" link="https://vesmir.cz/cz/" cap="Hlavní partner">}}

{{< fig class="main-partner" src="/images/organizers/planetum.png" alt="Planetum" link="https://www.planetum.cz/" cap="Hlavní partner" >}}

{{< div-end >}}

{{< div-start c="dark-blue1" bg-c="white" id="partners" >}}

{{< fig class="partner" src="/images/partners/sab.png" alt="SAB" link="https://www.sabaerospace.cz/" cap="Partner" >}}

{{< fig class="partner" src="/images/partners/ohb.png" alt="OHB Czechspace" link="https://www.ohb-czech.cz/" cap="Partner" >}}

{{< fig class="partner" src="/images/partners/hvezdarna.png" alt="Hvězdárna a planetárium Brno" link="https://www.hvezdarna.cz/" cap="Partner" >}}

{{< fig class="partner" src="/images/partners/kentico.png" alt="Kentico" link="https://www.kentico.com/" cap="Partner" >}}

{{< fig class="partner" src="/images/partners/jcmm.png" alt="JCMM" link="https://www.jcmm.cz/" cap="Partner" >}}

{{< fig class="partner" src="/images/partners/s-and-t-club.png" alt="Science and technology club Brno" cap="Partner">}}

{{< fig class="partner" src="/images/partners/kosmonautix.png" alt="Kosmonautix.cz" cap="Partner" >}}

{{< fig class="partner" src="/images/partners/asu.png" alt="ASU AVČR" link="https://www.asu.cas.cz/" cap="Partner" >}}

{{< div-end >}}

{{< div-end >}}